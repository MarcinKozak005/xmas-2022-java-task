W fabryce ciasteczek, jak przed każdymi Świętami, panuje ogromny chaos. Elfy pracują w pocie czoła, by ich ciastka były perfekcyjne i zachwyciły nawet najbardziej wybrednych konsumentów. Dbają nie tylko o ich smak i aromat, ale również o ich wygląd. Elfy przygotowują ciastka z jednym z 3 wzorów: choinką, czapką Mikołaja i sankami. Każdy elf może przygotować ciastko z dowolnym wzorem, ale może również wytrwale dążyć do osiągnięcia perfekcji w jednym, konkretnym kształcie. Ich pracy wnikliwie przygląda się św. Mikołaj.

Niestety, do fabryki zakradł się Grinch i dodał do syropu ciastkopsującego składnika, który powoduje, że po 5 minutach ciastka zaczynają się psuć i nie nadają się do zjedzenia.
Elfy, nie chcąc denerwować św. Mikołaja, próbowały ukryć przed nim prawdę, jednak św. Mikołaj wyczuł, że coś jest nie tak i poprosił o informację na temat ostatnich 100 wyprodukowanych ciastek. Elfy zaczęły płakać – bez ciastek Święta nie mają sensu, a jak Mikołaj się dowie, to nie będzie mógł skupić się na prezentach, bo będzie chciał pomóc w ratowaniu ciastek. :(

W tym momencie Grinch zrozumiał, że postąpił niesłusznie i zaproponował rozwiązanie problemu. Jest w posiadaniu preparatu zatrzymującego działanie środka ciastkopsującego! Niestety, preparat ten nie działa na już wyprodukowane ciastka, ale po dodaniu go do składników, kolejne produkowane ciastka pozostaną pyszne na długo. Podróż po preparat zajmie Grinchowi trochę czasu, a Elfy nie chcąc denerwować św. Mikołaja postanowiły, że będą informować Mikołaja o ostatnich 100 wyprodukowanych ciastkach z pominięciem tych, które już zbrzydły przez środek Grincha. Zdecydowały, że nie wstrzymają produkcji. Niestety sporo ciastek się zmarnuje, ale nie ma lepszego wyjścia z tej sytuacji…

Napisz program, który zasymuluje powyższą sytuację. Przygotuj strukturę danych, która pozwoli na przechowywanie informacji o ciastkach oraz na wysyłanie raportu św. Mikołajowi. Pamiętaj – elfy są bardzo pracowite i wytwarzają dużo ciastek! Twoja struktura musi to uwzględniać. Miejsce do przechowywania nie jest nieograniczone, a ciastka położone jedno na drugim nie wyglądają zbyt apetycznie…
Na końcu kodu dodaj Twoje imię, nazwisko oraz adres email, tak abyśmy wraz z elfami mogli przekazać Ci feedback do zadania ;)

<sub>*Przesyłając rozwiązanie zadania programistycznego wyrażasz zgodę na przetwarzanie przez CentralNic Poland sp. z o.o. z siedzibą w Krakowie podanych przez siebie danych osobowych (imię, nazwisko, adres email), w celu otrzymania informacji zwrotnej. Z dodatkowymi informacjami można zapoznać się TUTAJ.*</sub>
